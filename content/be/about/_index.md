---
title: "Пра нас"
---

## О нас

“Свежы Вецер” – валанцёрская грамадская кампанія, створаная беларусамі ў 2019 годзе з мэтай абароны 
незалежнасці Беларусі ад паглыбленай інтэграцыі з Расіяй. Дзякуючы дзейнасці спачатку дзясяткаў, 
а пасля сотняў яе актывістаў-валанцёраў, тэма небяспекі збліжэння з РФ і неканстытуцыйнасці 
яе правядзення стала рэзананснай і выклікала вялікі водгук у беларускай публічнай прасторы: 
у сацыяльных сетках і недзяржаўных СМІ.

<div class="row">
    <div class="col-lg-6">
        {{<img "img/articles/lancug_1.png">}}
        <br>
        <span class="text-muted">Жывы ланцуг ад “Свежага ветру” у Мінску. 7 снежня 2019.</span>
    </div>
    <div class="col-lg-4">
        {{<img "img/articles/lancug_2.png">}}
    </div>
</div>

#### Сто дзён да аншлюсу

Наша інфармацыйная кампанія **“Сто дзён да аншлюсу”** здолела зламаць бар’ер замоўчвання перамоваў 
па інтэграцыі нават у дзяржаўных і ўрадавых установах. Праз яе сотні тысяч беларусаў 
даведаліся пра існаванне трыццаць адной дарожнай мапы інтэграцыі эканамічных сістэм 
дзвюх краін, якія істотна абмяжоўваюць таксама і палітычны суверэнітэт Беларусі. 
У канчатковым разрахунку гэта выклікала ў Беларусі хвалю публічных выказванняў 
нежадання інтэграцыі з Расіяй. У выніку актыўных дзеянняў усіх пранезалежніцкіх 
сіл у мінулым годзе, колькасць прыхільнікаў супрацы з Расіяй у Беларусі скарацілася на траціну.

<div class="row">
    <div class="col-lg-6">
        {{<img "img/articles/press_1.png">}}
        <br>
        <span class="text-muted"> Прэс-канферэнцыя Свежага Ветру ў Прэс-клубе</span>
    </div>
    <div class="col-lg-4">
        {{<img "img/articles/press_2.png">}}
    </div>
</div>

Дарожныя мапы, якія беларускі ўрад засакрэціў, не былі падпісаныя ані ў снежні, 
ані ў студзені сёлета. Але небяспека рэйдэрскага захопу Беларусі шляхам далейшага 
эканамічнага і палітычнага ціску нікуды не падзелася. 
Саюзная дамова, падпісаная ў красавіку 1999 году, дагэтуль не дэнансаваная. 
А са студзеня 2020 Расія адмяніла выгадныя беларускаму кіраўніцтву схемы 
паставак нафты і газу ды запусціла механізм давядзення Беларусі да дэфолту.

#### Мэта

**Мэта гэтага працэсу – ранейшая: інкарпарацыя нашай краіны ў склад РФ. Таму грамадская 
кампанія “Свежы Вецер” працягвае сваю дзейнасць і заклікае далучацца да яе.**
